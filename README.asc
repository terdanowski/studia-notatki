= Spacer po lesie

 * *Brzoza*
 
image::http://www.swiatkwiatow.pl/userfiles//image/brzoza_brodawkowata_pokroj.JPG[Brzoza]

_Brzoza brodawkowata_ charakteryzuje się sezonowymi liśćmi, naprzemianległymi. Trójkątne do romboidalnych, podwójnie piłkowane z ostrym wierzchołkiem. U nasady klinowate, osiągają do około 4- 7 cm długości. Z wierzchu ciemnozielone, a od spodu jaśniejsze. Młode liście lepkie i lekko omszone. Ogonek liściowy do 3 cm długości. Liście rozwijają się już w kwietniu, a jesienią przebarwiają na złocistożółty kolor. 


  * *Sosna*
 
image::http://drzewa.nk4.netmark.pl/zasoby/atlas/sosna/sosna_zwyczajna/sosna_zwyczajna_000_s.jpg[Sosna]

_Sosna pospolita_ jest naszym najważniejszym drzewem leśnym - stanowi ona ponad 60% ogólnego drzewostanu polskich lasów! Jest to też drzewo niezwykle ważne z przemysłowego punktu widzenia, dostarczające bardzo dużych ilości drewna wykorzystywanego powszechnie m.in. w budownictwie, stolarstwie, przemyśle meblowym i papierniczym (patrz rozdz. Zastosowanie). Ze względu na zimozielone igły oraz atrakcyjny i wyróżniający się na tle innych drzew iglastych wygląd, sosna zwyczajna należy do najpopularniejszych drzew ozdobnych w Polsce, sadzonych w parkach i ogrodach, przy domach, wzdłuż dróg itp. Ostatnio coraz częściej młode sosny zastępują też jodły i świerki w roli świątecznych choinek. Poza atrakcyjnym wyglądem, sosny posiadają jeszcze jedną wielką zaletę. Mianowicie ich produkowana w dużych ilościach żywica wydziela bardzo charakterystyczny a zarazem wyjątkowo przyjemny zapach. Można się o tym przekonać spacerując po lesie sosnowym, zwłaszcza gdy udamy się tam rano, po burzy lub w czasie dużego upału. Doznawane wówczas wrażenia zapachowe są jedyne w swoim rodzaju, nie mówiąc już o korzystnym oddziaływaniu na zdrowie olejków eterycznych unoszących się w powietrzu. 


* *Dąb*
 
image::http://upload.wikimedia.org/wikipedia/commons/f/f7/Marktr%C3%A6_%28Quercus%29.JPG[Dąb]

_Dęby_ - długowieczność i okazały wygląd dębów od wieków sprawiały na ludziach duże wrażenie. Stare okazy czczone były jako przybytek bóstwa przez większość pierwotnych ludów Europy. Starożytni Rzymianie i Grecy wierzyli, że dąb jest siedzibą ich najwyższych bóstw – Jowisza i Zeusa. Dlatego też Rzym wieńczył swoich wybitnych obywateli za zasługi wieńcem z liści dębowych corona civica. Wzmianki o tych drzewach znajdują się także w Starym Testamencie, gdzie czytamy o Abrahamie siadającym pod dębami Mamre.
